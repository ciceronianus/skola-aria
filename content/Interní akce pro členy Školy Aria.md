
**Konzilia** - Nejvíce formální, jednou za ca 77 dnů, vzpomínám-li si správně. Byli zváni hosté a psali se na ně eseje. Nejvýznaměnjší bylo každoroční letní konzilium. Za dobu existence Školy Aria proběhlo více než 90 konzilií. 

**Psí dny** - Součást letních konzilí. Období několika dnů, ve kterých se jedl jen chléb, sůl, česnek a pila vodou. Typickou činností na Psích dnech bylo psaní textů, například [[3000 slov]].

**Scholy** - Akce konaná přibližně jednou za měsíc, přičemž na rozdíl od konzilií byly scholy rozděleny podle generací. Scholy byly vyhlašovány a účastníci do nich zváni, ve výsledku tak nebyl každý účastník v nějaké schole. Scholy byly úžeji zaměřené na rozebírání textů a filosofii než konzilia. Ze schol se psaly krátké referáty, tzv. souhrny.

**Večery setkání** - V době, ve které jsem je zažil (tj. 2002-2011), měly většinou podobu dialogů mezi Pavlem Ryjáčkem či jiným lektorem na straně jedné a hostem či nějakým ze členů Školy Aria na straně druhé. Odehrávaly se několikrát do měsíce ve vybraný všední den večer. V určitých dobách existovaly i méně intenzivní Večery setkání v Brně.

**Nadraníci** - Ranní intenzivní setkání. Neexistovala ve všech dobách.