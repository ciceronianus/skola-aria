
**Konzilia** byla nejvíce oficiální akcí Školy Aria. Odehrávala se jednou za několik měsíců. Byli zváni na ně hosté a psali se k jejich příležitosti eseje, které byly komentovány, veřejně hodnoceny a známkovány. Nejvýznamnější bylo každoroční letní konzilium. Za dobu existence Školy Aria proběhlo více než 90 konzilií. 

**Psí dny** byly specifickou součástí letních konzilií. Jednalo se o období dnů, ve kterých se jedl jen chléb, sůl, česnek a pila voda. Typickou činností na Psích dnech bylo psaní textů, například [[3000 slov]].

**Scholy** byly intenzivnějšími setkáními, která se konala přibližně jednou za měsíc. Na rozdíl od konzilií byly scholy rozděleny podle generací a nebyly otevřené všem.  Scholy byly úžeji zaměřené na rozebírání textů a filosofii než konzilia. Ze schol se psaly krátké referáty, tzv. souhrny, které byly též hodnoceny.

**Zimní soustředění** probíhala na konci roku a býval v nich větší prostor pro modré hry i různá improvizovaná divadelní představení. Vrcholem bývalo silvestrovské přespávání pod převisem v přírodě a novoroční koupel. 

**Večery setkání** - V době, ve které jsem je zažil (tj. 2002-2011), měly většinou podobu dialogů mezi Pavlem Ryjáčkem či jiným lektorem na straně jedné a hostem či nějakým ze členů Školy Aria na straně druhé. Odehrávaly se několikrát do měsíce ve vybraný všední den večer. V určitých dobách existovaly i méně intenzivní Večery setkání v Brně.

**Nadraníci** byl název pro občasná intenzivní ranní setkání užší skupinky členů Školy Aria.