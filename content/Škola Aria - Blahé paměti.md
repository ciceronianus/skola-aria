Veřejný online kalendář Školy Aria měl jednu pozoruhodnost: byly do něj zapsány narozeniny nejenom jejích současných účastníků a účastnic, ale také těch, kteří ji opustili. U nich však byla poznámka "blahé paměti". Název těchto stránek odkazuje na tento zvyk, Škola Aria je totiž nyní též "blahé paměti". Byla založena v roce 1992 a skončila oficiálně po 22 letech v roce 2014. Různými způsoby však funguje dodnes. Cílem těchto stránek je shromažďovat informace o této jedinečné a  kontroverzní organizaci. 

![](file:///C:/Users/jodstrcilik/Documents/Publii/sites/skola-aria-blahe-pameti/preview/media/posts/1/622b771da679dd001d1508d41.png)

Logo Školy Aria

## Co zde naleznete?

Přestože mám kritický pohled na Školu Aria na základě své zkušenosti, doufám, že tyto stránky budou spíše neutrálním rozcestníkem a shromaždištěm dokumentů a informací, které byly veřejné. Z tohoto důvodu zde naleznete i některá jména, například jméno zakladatele Škola Aria, složení lektorského sboru a profesorů, protože se jednalo o veřejné informace. Nehodlám zde však dávat jména řadových účastníků či dokumenty osobní povahy.

### Dále zde naleznete:

- Články o Škole Aria v médiích
- Rozhlasové pořady a podcasty o ŠA  
- Blogové a jiné příspěvky o ŠA
- Vědecké práce o Škole Aria
- [[Webové stránky ŠA]]
- Stanovy Školy Aria
- Struktura Školy Aria
- Dokumenty veřejné povahy 

Někdy v budoucnu snad přibude i moje osobní zkušenost se Školou Aria.